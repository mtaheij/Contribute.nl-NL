---
title: Een bijdrage leveren aan docs.microsoft.com
description: In dit artikel worden verschillende manieren beschreven waarop u inhoud voor docs.microsoft.com kunt inzenden.
author: billwagner
ms.author: wiwagn
manager: wpickett
ms.date: 01/17/2018
ms.prod: non-product-specific
ms.topic: contributor-guide
ms.custom: external-contributor-guide
ms.openlocfilehash: bc6f9c314eda5f0d950da049374a7a157f16782a
ms.sourcegitcommit: de6e6b6ca641fdd5b30eb46deee9ac3a500089ef
ms.translationtype: HT
ms.contentlocale: nl-NL
ms.lasthandoff: 04/28/2018
---
# <a name="how-to-contribute-to-docsmicrosoftcom"></a>Een bijdrage leveren aan docs.microsoft.com

U kunt op verschillende manieren helpen om de inhoud van [docs.microsoft.com](https://docs.microsoft.com) te verbeteren:

- U kunt [actie-items maken](#create-issues) om nieuwe artikelen voor te stellen of bestaande artikelen te verbeteren.
- U kunt [snel artikelen bewerken](#quick-edits) in de online GitHub-editor om kleine wijzigingen aan te brengen.
- U kunt [conceptversies van nieuwe artikelen controleren](#review-new-articles) om de kwaliteit en technische nauwkeurigheid te bewaken.
- U kunt [nieuwe artikelen maken](#create-new-articles) over onderwerpen waarvan u de inhoud wilt helpen ontwikkelen.
- U kunt voorbeelden [bijwerken](#update-samples) of [maken](#create-samples) en zo bijdragen aan de codevoorbeelden die belangrijke concepten illustreren.

In dit artikel leest u meer over de verschillende manieren van bijdragen, leert u hoe u die taken kunt uitvoeren en krijgt u tips voor meer informatie over die taken.

Onze openbare opslagplaatsen worden gehost op [GitHub](https://wwww.GitHub.com).  U moet een GitHub-account maken om te kunnen werken aan onze opslagplaatsen voor documentatie.

U hebt ook een teksteditor nodig om de documenten bij te werken. We raden [Visual Studio Code](https://www.visualstudio.com/code) aan. U moet basiskennis hebben van de [Markdown](https://daringfireball.net/projects/markdown/syntax)-syntaxis.

Als u voorbeelden wilt toevoegen of aanpassen, hebt u een ontwikkelomgeving nodig. We raden [Visual Studio](https://www.visualstudio.com) aan voor pc en Mac of [Visual Studio Code](https://www.visualstudio.com/code) voor alle platformen.

## <a name="create-issues"></a>Actie-items maken

Als u een artikel tegenkomt met ontbrekende of onjuiste informatie, kunt u voor dat artikel een actie-item maken. De eenvoudigste manier om de juiste locatie te vinden, is via de knop Bewerken in uw browser. Als u daarop klikt, wordt u rechtstreeks naar de bron van het artikel geleid in de juiste openbare GitHub-opslagplaats. Hier kunt u de URL van de bron van het artikel uit de adresbalk kopiëren. Klik op Create Issue om een nieuw actie-item voor het artikel te maken.

> [!NOTE]
> Kleine problemen als typfouten of grammaticale fouten kunt u oplossen door de bron te bewerken in de browser en [de oplossing te verzenden](#quick-edits). Zo bespaart u ons en uzelf tijd.

De meeste van onze openbare opslagplaatsen bevatten sjablonen voor nieuwe actie-items. Hiermee kunt u gemakkelijk de informatie opgeven die nodig is om het betreffende probleem op te lossen.

U kunt ook een actie-item toevoegen wanneer u bepaalde informatie niet kunt vinden. Dit werkt op dezelfde manier: maak een nieuw actie-item in een van de openbare opslagplaatsen voor documentatie. Laat ons weten wat u zocht, wat u wilde doen en waarom de gevonden artikelen niet de verwachte hulp boden.

## <a name="review-new-articles"></a>Nieuwe artikelen controleren

Als u nieuwe, mogelijk CTP- of bètasoftware gebruikt, werken we waarschijnlijk nog aan de documentatie terwijl u de technologie verkent. Documentatie in ontwikkeling vindt u in onze openbare opslagplaatsen. U kunt opmerkingen doorgeven om de artikelen te verbeteren voordat deze worden gepubliceerd.

Nieuwe artikelen worden openbaar gecontroleerd met behulp van de [GitHub-workflow](https://guides.github.com/introduction/flow/). Ga naar onze opslagplaatsen voor documentatie en bekijk de openstaande pull-aanvragen. We ontvangen graag opmerkingen en beoordelingen voor alle openstaande pull-aanvragen. Zo kunnen we direct betere inhoud maken, in plaats van te wachten op feedback na publicatie.

We zijn altijd op zoek naar manieren om de technische nauwkeurigheid, duidelijkheid van beschrijvingen en taalkundige correctheid te verbeteren.

## <a name="quick-edits"></a>Snelle bewerkingen

Met snelle bewerkingen kunt u kleine oplossingen aanbrengen via de browser-editor. Als u kleine spelfouten, grammaticale fouten of onjuiste API-namen tegenkomt, hoeft u geen actie-item te maken. Het enige wat u hoeft te doen, is de fout te bewerken en een pull-aanvraag te verzenden.

Klik bij een artikel op de knop Bewerken (meestal in de rechterbovenhoek van de pagina), voer de benodigde aanpassingen door en klik onderaan de pagina op Submit PR. We bekijken de pull-aanvraag en verwerken deze tijdens onze dagelijkse controleronde.

## <a name="create-new-articles"></a>Nieuwe artikelen maken

Als u interesse hebt in bepaalde concepten en deze wilt uitleggen aan anderen, kunt u een artikel maken en een pull-aanvraag verzenden.

Het maken van nieuwe artikelen is tijdrovend en we stellen uw bijdrage dan ook bijzonder op prijs. We willen vanaf het begin betrokken zijn bij het proces om ervoor te zorgen dat u onze richtlijnen en stijlregels volgt. We raden aan onderstaande stappen te volgen:

1. [Maak een actie-item](#create-issues) en beschrijf wat er ontbreekt en hoe u dit wilt oplossen.
1. Ga in op het probleem, laat ons weten dat u eraan wilt werken en doe een voorstel voor de opzet en samenvatting van het artikel.
1. U ontvangt dan gerichte tips van ons. Deze tips omvatten bijvoorbeeld links naar gerelateerde artikelen, suggesties voor voorbeelden of informatie over de beoogde indeling van het artikel.
1. Wanneer we het eens zijn over de opzet, kunt u een fork van de opslagplaats maken en aan de slag gaan.
1. Open vroeg in het proces een pull-aanvraag met '[WIP]' aan het begin van de titel.
1. Een van de belangrijkste inzenders geeft u de eerste feedback.
1. Ga door met schrijven en @-mention de persoon die uw conceptversie heeft beoordeeld wanneer u klaar bent voor meer feedback.
1. Verwijder '[WIP]' wanneer u klaar bent voor de laatste beoordeling.
1. Reageer op de feedback.
1. Uw pull-aanvraag wordt verwerkt door de belangrijkste inzenders.

Enkele punten uit deze lijst vereisen meer uitleg. Over het algemeen volgen we de [GitHub-workflow](https://guides.github.com/introduction/flow/) om inhoud zo snel mogelijk te beoordelen. Op die manier kunnen we bepalen waar het artikel thuishoort in de inhoudsopgave, welke voordelen het nieuwe artikel de lezer biedt en welke voorbeelden er nodig zijn. We sturen u zo vroeg mogelijk bij, voordat u veel tijd hebt geïnvesteerd in het schrijven.

## <a name="update-samples"></a>Voorbeelden bijwerken

Sommige voorbeelden zijn geschreven in oudere releases en maken gebruik van methoden die niet meer worden aanbevolen. Wellicht helpt u ons graag om dergelijke voorbeelden bij te werken. Of misschien kunt u een uitleg duidelijker maken met een eenvoudige naamswijziging van een variabele.

De codevoorbeelden die bij elk artikel worden weergegeven, maken deel uit van programma's die vaak zijn gemaakt en getest met ons CI-systeem.

Als u kleine updates wilt doorvoeren, zoekt u de bron in de juiste opslagplaats, past u de codewijziging toe in de browser en verzendt u een pull-aanvraag. Ons CI-systeem implementeert uw wijzigingen en wij verwerken daarna de pull-aanvraag.

Voor grotere wijzigingen maakt u een fork van de opslagplaats en brengt u de wijzigingen aan in uw vertrouwde ontwikkelomgeving. Voer enkele tests uit om te controleren of uw wijzigingen werken. Verzend een pull-aanvraag die wij vervolgens beoordelen.

Als u een codevoorbeeld aanpast, moet u altijd de huidige codeconventies volgen. De codestandaarden die gelden voor voorbeelden in opslagplaatsen, weerspiegelen de standaarden die onze productteams hanteren. Zoek in elke opslagplaats naar specifieke richtlijnen.

> [!NOTE]
> We streven ernaar om deze richtlijnen ook zelf consequent te volgen. Sommige van de voorbeelden zijn gemaakt vóór publicatie van de huidige standaarden en nog niet bijgewerkt. Ons uiteindelijke doel is om uitsluitend correct werkende, geteste codevoorbeelden weer te geven.

## <a name="create-samples"></a>Voorbeelden maken

U kunt ook nieuwe voorbeelden maken ter illustratie van concepten of scenario's. Alle voorbeelden moeten vergezeld gaan van een artikel waarin de belangrijkste elementen uit het voorbeeld worden toegelicht.

Als uw nieuwe voorbeeld een aanvulling is op een bestaand artikel, kunt u in dat artikel een verwijzing naar het voorbeeld opnemen. Als dit niet het geval is, kunt u samen met ons [een nieuw artikel schrijven](#create-new-articles).

In alle gevallen moet de voorbeeldcode de codeconventies van het betreffende productteam volgen. Een uitzondering hierop is dat we voor de duidelijkheid doorgaans eerder variabelen met een expliciet type dan een impliciet type gebruiken (gedeclareerd met `var`) wanneer die declaraties zijn opgenomen in het artikel.

Volg het voorbeeldproces zoals beschreven in het gedeelte over [nieuwe artikelen](#create-new-articles) hierboven. Op die manier kunnen we de code al vroeg in het ontwikkelproces beoordelen.
